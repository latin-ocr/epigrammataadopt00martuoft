3¹5. M. VAL. MART-lazls ’

LXXIX. 'In F abullam„

OMNES aut vetulas habes amicas,
Aut turpes ‚ vetulisque foediores:
Has ducis comites ‚ trahisque tecum
Per convivia ‚ porticus ‚ theatra.
Sic formosa, Fabulla , fic puella ες.

LXXX. Ad Domitianum.

SANCTORUM nobis miracula reddis avorum,
Nec pateris ‚ Caesar ‚ secula cana mori: ’
Cum veteres Latiae ritus renovantur arenae ,
Et pugnat virtus fimpliciote manu.
sic priscis servatur 'honos te praefide templis,
Et casa tam culto sub Jove numen habet.
Sic nova dum condis; revocas ‚ Auguste ‚ priora:
Debentur quae sunt, quaeque fuere ‚ tibi.

LXXXI. De Gellia.

N oN per mystica sacra Dindymenes ‚
Nec per Niliacae bovem juvencae.‚
Nullos denique per Deos ‚ Deasque
Jurat Gellia: sed per uniones.

Hos ampleffitur, hos deosculatur:

Hos fratres vocat ‚ hos vocat sorores:

